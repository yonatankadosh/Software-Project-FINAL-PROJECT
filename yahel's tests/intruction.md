היי,
מצרף טסטר שכתבתי לפרוייקט לטובת כל מי שזקוק או מעוניין באחד.

הטסטר מריץ את התוכנה ב-C ואת התוכנה בפייתון על קלט אקראי ומשווה את הפלטים שלהן לפלט שהוא חישב בעצמו. הוא מתעלם מסטיות של 0.0001 מהפלט, כי הן יכולות להיות שגיאת עיגול, אבל הוא כן מתריע עליהן.
בנוסף, הוא קורא ישירות ל-C extension ומריץ אותו כדי לבדוק באופן מדויק יותר את הפלט שלו וגם כדי לבדוק האם החלק של `symnmf` אכן מתכנס כראוי.
חלק מהבדיקות מורצות עם valgrind לזיהוי שגיאות זיכרון, כולל הבדיקות על פייתון. בשביל הבדיקות לפייתון צריך להוריד את הקובץ `python.supp` (מצורף בהמשך) ולשים אותו ביחד עם הטסטר. מי שלא מעוניין בבדיקות זיכרון של הפייתון או שהבדיקות האלו מייצרות לו false alarms, יכול לכבות אותן בעזרת משתנה שמוגדר בראש הקובץ של הטסטר.
כמו כן, הטסטר מריץ בדיקה בסיסית על `analysis.py`. הבדיקה הזו רק מוודאת שהפלט בפורמט הנכון, אך לא בודקת האם הערכים שמופיעים בו נכונים.

הטסטר מסתמך בשני מקומות על קוד מהפרויקט באופן ישיר. האחד הוא בפונק׳ `test_symnmf_lib`, שבוחנת ישירות את ה-C extension. הפונק׳ הזו מייבאת ספרייה בשם `symnmf_c`. תחליפו את השם של הספרייה הזו בשם של המודול לפייתון שכתבתם ב-C.
האחר הוא בפונק׳ `initialize_H`, שאחראית על שלב האתחול של המטריצה H (עבור ה-symnmf goal). לשם כך היא מייבאת מתוך `symnmf.py` פונק׳ בשם `init_H`. אם אתם עובדים עם פונק׳ אחרת תערכו את `initialize_H` בהתאם. שימו לב להשאיר את החלק של `set_seed` ולוודא שהוא רץ לפני כל קוד שאחראי על האתחול של H.

שימו לב שבראש הקובץ יש אוסף של קבועים שמתחילים ב-`TRIALS`. הקבועים האלו מגדירים כמה הרצות יהיו בכל שלב של הטסטר. בגלל שההרצה של הטסטר נעשית על קלטים אקראיים, אם הרצתם אותו וקיבלתם פלט תקין, מומלץ להגדיל את הערכים האלו כדי לקבל בדיקה רובסטית יותר.

כדי להריץ את הטסטר, צריך פשוט לשים אותו בתיקייה ביחד עם שאר הפרוייקט, לקמפל את החלקים שכתובים ב-C (בעזרת `make` ובעזרת `setup.py`) ולהריץ `python3 tester.py`.

_הערה_: מדי כמה הרצות הטסטר יכול לקרוס בגלל שגיאת חלוקה באפס. זה קורה בגלל שהאופן שבו הוא מריץ בעצמו symnmf לא מטפל במקרה הקצה הזה. פשוט תריצו אותו מחדש וזה אמור להסתדר